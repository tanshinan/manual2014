\fvisa{Fredmans Sång N:o 10}{Supa klockan öfver tolf}
\vspace{10pt}
Supa klockan öfver tolf,\\
Lefva bland förryckta!\\
Jorden är mitt kammargolf,\\
Solen är min lyckta!\\
Jag bryr mig om ingenting,\\
Blott at hjernen löper kring\\
	Löper kring\\
	Löper kring\\
	Löper kring\\
	Löper kring,\\
Intil dess hon domnar,\\
Och jag fattig somnar.\par
\vspace{10pt}
I min Farfars gamla rock,\\
Hål uppå armbågen,\\
Står jag bland en lustig flock,\\
Super bara rågen,\\
Tar mig ur de vackra krus\\
Morgon-, middags-, afton-rus\\
	 Afton-rus\\
	 Afton-rus\\
	 Afton-rus\\
	 Afton-rus,\\
Och så blir jag röder\\
Som de ägta bröder.\par
\vspace{10pt}
Stode salig Far min opp,\\
Och mig hörde hicka,\\
Sade han: min gosse, topp!\\
Vi sku brorskål dricka.\\
Ja min Bror, så svarte jag:\\
Drick med mig til ljusan dag\\
	 Ljusan dag\\
	 Ljusan dag\\
	 Ljusan dag\\
	 Ljusan dag,\\
Sedan må du ila\\
Åter til din hvila.\par
\vspace{10pt}
Blefve jag en riker man,\\
Finge mynt i pungen,\\
Skulle jag til Jul min sann,\\
Klä mig grann som Kungen,\\
Köpa mig förr'n någon tror,\\
Rock och väst och nya skor,\\
	 Nya skor\\
	 Nya skor\\
	 Nya skor\\
	 Nya skor,\\
Och så pung i håret,\\
Och så ur på låret.\par
\vspace{10pt}
Men min strupe vil bli full,\\
Tål ej denna torken;\\
Guld ej annat är än mull,\\
Gubbar ta ur korken;\\
Låtom oss i ro och fred\\
Svälja sista klunken ned,\\
	Klunken ned\\
	Klunken ned\\
	Klunken ned\\
	Klunken ned,\\
Och oss sedan döda\\
I det våta röda.
