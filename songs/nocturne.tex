\fvisa{NOCTURNE}{Sov på min arm}
\vspace{10pt}
Sov på min arm. Natten gömmer\\
under sin vinge din blossande kind.\\
Lycklig och varm snart du drömmer.\\
Flyr mig i drömmen som våg flyr vind.\\
\\
Fångas igen, flämtar strider.\\
Vill inte, vill och blir åter kysst.\\
Slumra min vän natten skrider.\\
Kärleken vaktar dig ömt och tyst.\\
\\
Sov på min arm! Månens skära\\
lyftes ur lundarnas skugga skyggt\\
och på din barm o min kära\\
täljer dess återglans timmarnas flykt.\\
\\
Helig den frid hjärtat hyser\\
mitt i den virvlande blodströmmens larm!\\
Slut är din strid. Månen lyser.\\
Vårnattsvind svalkar dig. Sov på min arm.
\par
\vspace{10pt}
{\footnotesize\textit{Text & Musik: Evert Taube}}
