\fvisa{Gällivarerallarna}{När järnväg skulle byggas}
\vspace{10pt}
När järnväg skulle byggas genom Lapplands vilda trakt\\
Då samlades ett rallarlag, tvåhundra man exakt\\
Vi var en brokig blandning ifrån landets alla hörn\\
från Sala, Sveg och Sundsvall, Gällivare, Hjo och Hjörn.\\
\vspace{10pt}
Då sade rallarbasen som var stöddig, stor och stark\\
Nu ska vi bygga bana här i denna ödemark\\
Vi klarar det med saltat fläsk och bröd och lite sprit\\
och slägga, korp och spade, borr och spett och dynamit.\\
\vspace{10pt}
Vi borrade i bergen. Våra släggor sjöng mot stål.\\
och sträckningen mot Gällivare var vårt närmsta mål.\\
Vi sprängde väg och spräckte stora klippor av granit\\
med slägga, korp och spade, borr och spett och dynamit.\\
\vspace{10pt}
Men efter dagens slut fick vi i kojan ta en törn\\
och våran kocka var den stora vilda svarta björn.\\
Hon gav oss bröd och brännvin och då glömde vi vårt slit\\
med slägga, korp och spade, borr och spett och dynamit.\\
\vspace{10pt}
När helgen kom så gick vi ner till byn på fest och dans\\
och svärmade med flickorna i midnattssolens glans.\\
Och mången mö fick oss att glömma att vi kommit hit\\
med slägga, korp och spade, borr och spett och dynamit.\\
\vspace{10pt}
Med pojkarna i trakten såg i rallarn en rival\\
och kom där hotfullt hojtande ett tjugo- trettital.\\
Men dom fick retirera ty vi slogs med frisk aptit\\
med slägga, korp och spade, borr och spett och dynamit.\\
\vspace{10pt}
Och handelsman i byn som levererade vår mat\\
var alltför dyr på korv och fläsk av dåligt fabrikat\\
så vi fick göra upp med denna ockrande bandit\\
med slägga, korp och spade, borr och spett och dynamit.\\
\vspace{10pt}
Vi svettades i sommarsol, vi frös i frost och snö\\
när isen den låg tjock och tunn på älv och myr och sjö\\
men genom Lapplands skogar byggdes banan bit för bit\\
med slägga, korp och spade, borr och spett och dynamit.\\
\vspace{10pt}
En dag så spikade vi spår på Vassara älvsbron\\
Vi var i Gällivare där det byggdes en station\\
Vi kommit fram till målet och fick lönen för vårt slit\\
med slägga, korp och spade, borr och spett och dynamit.\\
\vspace{10pt}
Så hände i december 1887\\
att första loket kommer ångande som ett jehu\\
till Gällivare ty vi byggde bana ända dit\\
med slägga, korp och spade, borr och spett och dynamit.\\
med slägga, korp och spade, borr och spett och dynamit.
